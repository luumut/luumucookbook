# Huijaunuudelit

## Aluksi
Valmisnuudelit ovat paskaa, eivätkä maistu miltään. Niiden syönti ei myöskään ole kovinkaan mielekästä tai terveellistä (oikeasti)

Tämän reseptin voi tehdä oikeastaan mitenkä vaan ja lopputulos on aina ihan ok.

Itse valmistan kananmunat yleensä uppomunina nuudeleiden kanssa tai paistinpannulla. Uppomunat saattavat kuulostaa oudoilta, mutta ovat oikeasti tosi hyviä.

Käyttämällä pikanuudelien maustepusseja sairastuu WABS-oireyhtymään:

**W** eak\
**A** ss\
**B** roth\
**S** yndrome

## Välineet

- Kattila nuudeleille
- Kauha tai lusikka sekottamiseen

Mikäli haluat kananmunasi pannulla paistettuina niin myös:
- Paistinpannu kananmunille (jos haluaa paistaa ne
- Joku lasta

## Ainesosat

Oikeasti suolaa ei tarvitse lisätä, koska kaikki tarvittava suolaisuus tulee soijakastikkeesta.

### Oleelliset:

- 1 annos nuudeleita
- 5dl vettä
- 1 Kanaliemikuutio (tai liha tai kasvis)
- Loraus soijakastiketta
- 1-2 kananmunaa

### Kannattaa laittaa, mutta ei ole pakko:

- Loraus öljyä (itse käytän oliiviöljyä)
- Loraus riisiviinietikkaa
- Mustapippuria myllystä
- 1tl curry
- Maun mukaan chilimaustetta tai kastiketta (käytän yleensä ahjoa)

## Valmistus

Tässä kohtaa olisi hyvä päättää että miten haluaa että munat valmistetaan. Eli siis a) uppomuna tai b) paistettu muna

### a) Uppomunamenetelmä

1. Kaada vesi kattilaan
2. Lisää joukkoon kaikki mausteet ja sekoita kunnes liemikuutio on sulanut kokonaan
3. Nesteen kiehuessa lisää nuudelit
4. 1min kuluttua lisää kananmunat ja koita olla rikkomatta keltuaisen rakennetta
5. Odota kunnes kananmuna on saavuttanut haluamasi kiinteyden
6. Kaada kattilan sisältö syvälle lautaselle

### b) Kananmuna paistinpannulla

Tee samoin kuin uppomunamenetelmässä, mutta laita munat paistinpannulle

1. Laita paistinpannu lämpiämään samaan aikaan kuin kattilakin
2. Laita hieman öljyä pannulle
3. Riko kananmuna pannulle (hyvä ajoitus tälle on niin, että kananmunat menevät kuumalle pannulle samaan aikaan kun laittaa nuudelit kiehuvaan nesteeseen)
4. Lisää pippuria kananmunille
5. Kun kananmunat ovat melkein valmiita kaada hieman soijakastiketta niiden päälle ja hajoita rakenne pieniksi paloiksi
6. Kaada paistinpannun sisältö valmiiden nuudelien päälle ja sekoita
