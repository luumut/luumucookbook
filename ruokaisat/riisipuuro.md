# Riisipuuro

**4 annosta**

## Ainesosat

- 2dl puuroriisiä
- 2dl vettä
- 1L maitoa
- 1/2tl suolaa

## Valmistusaika:
1h. Puuroriisi saa kuitenkin olla imeytymässä vedessä jo edellisen yön yli.

## Valmistus

- Pese puuroriisi kylmällä vedellä hangaten kunnes pesuvesi ei muutu valkoiseksi
- Keitä riisi vedessä kunnes vesi on imeytynyt riisiin. Riisin voi myös liottaa
  vedessä yön yli jolloin valmistus hieman nopeutuu
- Kun vesi on imeytynyt riisiin, on aika lisätä maito ja keittää puuroa kannen 
  alla kunnes riisi puuroutuu. Tämä vaatii jatkuvaa sekoittamista ja
  huolenpitoa, ettei riisipuuro kiehu yli. Tämä on hyvää harjoitusta sitä aikaa
  varten kun keksit lisääntyä ja tajuat, että et saa olla enää hetkeäkään
  rauhassa vaan joudut 24/7 pitämään huolta toisesta ihmisestä. Riisipuuron
  valmistus on hyvä simulaatio tähän mutta kestää vain tunnin. Ei toimi
  kännykkäriippuvuutesi hoitamiseen koska sekoittaminen ei ole niin
  intensiivistä.

## Tarjoilu

Suomalaisessa joulupöydässä on useita vaihtoehtoja riisipuuron tarjoiluun.
Itse suosin kanelia helppouden vuoksi mutta esimerkiksi luumukiisseli sopii
erinomaisesti riisipuuron lisukkeeksi. Luumukiisseli ei siis ole mitään
luumuista vatkattua kiisseliä vaan sitä varten täytyy joskus etsiä oikea
resepti.
