Pohjustuu hyvään guideen jolla on videokin: https://www.tuba.fi/2016/06/pizza-la-pizza-ja-pitsa/
Toinen guide joka lisättäköön lähteeksi: https://pizzanpaistajat.fi/kinnusen-taikinateesit/
Lue näitä ja muita pizzakirjoja jos haluat todella levuttaa pizzagameasi. Tämä ohje on teekkarikokin
laiskuudella ja luovuudella mukautettu versio jolla on onnistuneesti tehty artesaanipizzoja
opiskelijakämppien hämärissä pikku keittiöissä.

Eineet:
    450g Puolikarkeita vehnäjauhoja (Proteiini 13%)
    300g 00 jauhoja (proteiinia 9-10%)
    520g  Kylmää vettä
    14g    Tuorehiivaa (7g kuivahiivaa)
    15g    Suolaa 

    Oliiviöljyä voiteluun.

    Jos ei tämä määrä pizzaa riitä niin laske prosentit ja skaalaa. IMA:t on läpi eiks niin?
    Jos et jaksa ettiä 00-jauhoja nii käytä vaan pelkkää puolikarkeaa, tulee iha ok.

Valmistelu ennen taikinan laittoa:
    1. Jos käytät useita jauhoja, jauhoseoksen voi sekoittaa jo etukäteen.
    2. Pyyhi pöytä valmiiksi vaivaamista varten

Valmistelu ennen paistoa:
    1. Laita kusisen TOAS-rotankolosi 70-luvulla valmistettu sähkövastusuuni TÄYSILLE
        i. Jos löytyy, niin kiertoilma + ylävastus, mut ei sulta löydy :D
        ii. Muussa tapauksessa kaikki vastukset päällä ja lämpöä niin paljon kun lähtee
    2. Laita pizzakivi uuniin lämpenemään
        i. Mikäli et omista, laita pelti tai muu soveltuva lämpöä keräävä alusta esilämpenemään
        ii. Voit myös yrittää kokonaan ilman peltiä ritilän päällä

Kokkaus (cocking):
    1. Sekoita hiiva ja jauhot.
    2. Kaada joukkoon kylmä vesi ja sekoita. Ei tarvitse vielä vaivata kauheasti. Kuha semmone pallo muodostuu.
	- Merkityksellistä on, ettei hiiva herää liian nopeasti. Siksi kylmä vesi.
    3. Anna levätä kelmun alla joku 30-60 min
    	- Tässä kohtaa haetaan sitä kuuluisaa autolyysiä. Lähemmäksi tuntia on parempi.
    4. Ota taikinapallo kulhosta ja rupea vaivaamaan niin perkeleesti. Hakkaa päälle, slap&fold, ihan mitä vaan, rankaise sitä niinkuin se ois sulle velkaa. (5-10 min)
        i. Taikinan rakenteessa ja sitkossa pitäisi tapahtua ihan näkyvä muutos kun alkaa olla valmista.
    5. Lisää taikinaan suola ja vaivaa lisää (5-10 min)
    6. Tee taikinasta pallo, anna sen levätä kelmun/kulhon alla 10-15 min.
    7. Taittele taikinapallo. Nyt jos haluat, voit pistää taikinan kylmään kelmutettuna kohoamaan vuorokaudeksi - jos et kerkee niin mee suoraan seuraavaan.
    8. Jaa taikina niin moneen osaan kun aiot pitsoja tehdä. Varovasti pyörittele palloiksi tuhoamatta ilmataskuja hirveesti.
    9. Öljy + kelmu, pallot erillään kohoamaan. Jos on taas aikaa, kohota jääkaapissa yön yli.
    	i. jos ei oo koko päivää aikaa nii kohota lämpimässä sen aikaa kun on. Vaikka 30-60 min.
    10. Jauhota pöytä
    11. Levitä taikinapalloista VAROVASTI keskeltä ulospäin (ei kaulimella) pyöreitä lättyjä. Jätä reunalle pari cm alue johon et koske ollenkaan.
        i. Jos sulla ei oo pizzalapiota nii tee tää jo valmiiks leivinpaperin päällä.
        ii. Leivinpaperia voi käyttää tai olla käyttämättä pizzakiven kanssa. Helpompi on käyttää mut kannattaa leikata reunat siitä pois ettei ne syty palamaan.
    12. Läiskäytä taikinalle kastike ja ne täytteet jotka haluat paistaa (osa kannattaa laittaa paiston jälkeen, esim. ilmakuivattu kinkku)
    13. UUNIIN -> Ylähyllylle, lähelle vastusta, 5-10 minuuttia riippuen kuinka kuuma se on.
        i. Tarkkaile silmin, jos alkaa näyttää kypsältä tai kärventyä, ota pois.
    14. Uunista ulos kuuma pitsuli kannattaa laittaa jonkin ritilän tms päälle höyryämään ylimääräinen kosteus pois
    15. Tuoretäytteet (basilika, parmesan, buffalomotsarellat, kinkut ym.) päälle ja VALMIS

Kohdissa 13. ja 14. kannattaa opetella käyttämään pizzalapiota tai luovuutta.
