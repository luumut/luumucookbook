# Pitsapohja À la Il Papusto

Pohjustuu hyvään guideen jolla on videokin: https://www.tuba.fi/2016/06/pizza-la-pizza-ja-pitsa/

Toinen guide joka lisättäköön lähteeksi: https://pizzanpaistajat.fi/kinnusen-taikinateesit/

Lue näitä ja muita pizzakirjoja jos haluat todella levuttaa pizzagameasi. Tämä ohje on teekkarikokin
laiskuudella ja luovuudella mukautettu versio jolla on onnistuneesti tehty artesaanipizzoja
opiskelijakämppien hämärissä pikku keittiöissä.

---

### Eineet (n. 4-5 yhden hengen pizzaa):
- 450g   Puolikarkeita vehnäjauhoja (Proteiini 13%)
- 300g   00 jauhoja (proteiinia 9-10%)
- 520g   Kylmää vettä
- 14g    Tuorehiivaa (7g kuivahiivaa)
- 15g    Suolaa 

- Oliiviöljyä voiteluun.

    Jos ei tämä määrä pizzaa riitä niin laske prosentit ja skaalaa. IMA:t on läpi eiks niin?
    Jos et jaksa ettiä 00-jauhoja nii käytä vaan pelkkää puolikarkeaa, tulee iha ok. Myös pelkkää 00 voi käyttää. Kerro sit mitä kävi.

### Valmistelu ennen taikinan laittoa:
1. Jos käytät useita jauhoja, jauhoseoksen voi sekoittaa jo etukäteen.
2. Pyyhi pöytä valmiiksi vaivaamista varten

### Valmistelu ennen paistoa:
1. Laita kusisen TOAS-rotankolosi 70-luvulla valmistettu sähkövastusuuni TÄYSILLE
    * Jos löytyy, niin kiertoilma + ylävastus, mut ei sulta löydy :D
    * Muussa tapauksessa kaikki vastukset päällä ja lämpöä niin paljon kun lähtee
2. Laita pizzakivi uuniin lämpenemään
    * Mikäli et omista, laita pelti tai muu soveltuva lämpöä keräävä alusta esilämpenemään
    * Voit myös yrittää kokonaan ilman peltiä ritilän päällä

## Kokkaus (cocking):
1. Sekoita hiiva ja jauhot.
2. Kaada joukkoon kylmä vesi ja sekoita. Ei tarvitse vielä vaivata kauheasti. Kuha semmone pallo muodostuu.
    * Merkityksellistä on, ettei hiiva herää liian nopeasti. Siksi kylmä vesi.
3. Anna levätä kelmun alla joku **(30-60 min)**
    * Tässä kohtaa haetaan sitä kuuluisaa autolyysiä. Lähemmäksi tuntia on parempi.
4. Ota taikinapallo kulhosta ja rupea vaivaamaan niin perkeleesti. Hakkaa päälle, slap&fold, ihan mitä vaan, rankaise sitä niinkuin se ois sulle velkaa. **(5-10 min)**
   * Taikinan rakenteessa ja sitkossa pitäisi tapahtua ihan näkyvä muutos kun alkaa olla valmista.
5. Lisää taikinaan suola ja vaivaa lisää **(5-10 min)**
6. Tee taikinasta pallo, anna sen levätä kelmun/kulhon alla **(10-15 min)**
7. Taittele taikinapallo. Nyt jos haluat, voit pistää taikinan kylmään kelmutettuna kohoamaan vuorokaudeksi 
   * jos et kerkee niin mee suoraan seuraavaan.
8. Jaa taikina niin moneen osaan kun aiot pitsoja tehdä. Varovasti pyörittele palloiksi tuhoamatta ilmataskuja hirveesti.
9.  Öljy + kelmu, pallot erillään kohoamaan. Jos on taas aikaa, kohota jääkaapissa yön yli.
	i. jos ei oo koko päivää aikaa nii kohota lämpimässä sen aikaa kun on. Vaikka **(30-60 min)**
10. Jauhota pöytä
11. Levitä taikinapalloista VAROVASTI keskeltä ulospäin **(ei kaulimella)** pyöreitä lättyjä. Jätä reunalle pari cm alue johon et koske ollenkaan.
    * Jos sulla ei oo pizzalapiota nii tee tää jo valmiiks leivinpaperin päällä.
    * Leivinpaperia voi käyttää tai olla käyttämättä pizzakiven kanssa. Helpompi on käyttää mut kannattaa leikata reunat siitä pois ettei ne syty palamaan.
12. Läiskäytä taikinalle kastike ja ne täytteet jotka haluat paistaa 
    * (osa täytteistä kannattaa laittaa paiston jälkeen, esim. ilmakuivattu kinkku, avokaado)
13. **PIZZA UUNIIN** -> Ylähyllylle, lähelle vastusta, **(3-10 min)** riippuen kuinka kuuma se on.
    * Tarkkaile silmin, jos alkaa näyttää kypsältä tai kärventyä, ota pois.
    * Jos käytät Oonia yms. pizzauunia tai vitun kuumaa uunia (leivinuuni tms) oikea paistoaika voi olla jopa alle 2 minuuttia
14. Uunista ulos kuuma pitsuli kannattaa laittaa jonkin ritilän tms päälle
    * Pitsa pääsee höyryämään ylimääräistä kosteutta pois
15. Tuoretäytteet (basilika, parmesan, buffalomotsarellat, kinkut ym.) päälle ja VALMIS

*Editor's Note: Kohdissa 13. ja 14. kannattaa opetella käyttämään pizzalapiota tai luovuutta.*
