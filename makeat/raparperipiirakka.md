# Raparperipiirakka

<img src="https://github.com/luumut/luumucookbook/blob/master/media/raparperipiirakka-valmistuote.jpg?raw=true" width=600>

## Ainesosat

### Pohja
- 2 kananmunaa
- 1,5dl sokeri
- 1,5dl kaurahiutale
- 1,5dl vehnäjauho
- 1tl leivinjauhe
- 50g voi
- 1dl kermaviiliä

### Täyte
- noin 5dl raparperiä

### Päällinen
- 100g voi
- 1dl sokeri
- 1tl kardemumma
- 2,5dl kaurahiutale
- 1rkl vehnäjauho
- 0,5dl maito

## Valmistusohjeet


### Pohja ja täyte


<img src="https://github.com/luumut/luumucookbook/blob/master/media/raparperipiirakka-leivitys.jpg?raw=true" width=400>

Leivitä aluksi piirakkavuoka ensin voilla ja sitten kaurahiutaleilla. En ole ihan varma että tarviiko kaurahiutaleita oikeasti tässä vaiheessa edes. Kantsii varmaan laittaa myös uuni lämpeämään 200 asteeseen

Sulata voi vapaavalintaisella tavalla. Vaahdota muna ja sokeri. Sekoita munasokeriseokseen vehnäjauhot, kaurahiutaleet ja leivinjauhe (sekoitettuna ensin yhteen jos haluaa ja jaksaa :D). Tämän jälkeen sekoita joukkoon sulatettu viilennyt voi ja kermaviili. Levitä taikina vuoalle. Pilko kuoritut raparperin sopiviksi paloiksi ja levitä taikinan päälle

<img src="https://github.com/luumut/luumucookbook/blob/master/media/raparperipiirakka-raparperit.jpg?raw=true" width=400>

Laita piirakka uuniin 15 minuutiksi em. 200-asteen lämpötilalla. Rupea valmistamaan piirakan päälle tulevaa kauratoscakuorrutusta, sillä sen voi valmistaa nopeasti samaan aikaan kuin piirakka on uunissa.

### Kauratoscakuorrutus

Sulata voi kattilassa. Lisää mukaan sokeri, kardemumma, kaurahiutaleet, vehnäjauhot ja maito. Kiehuta hetki ja poista kattila levyltä.

<img src="https://github.com/luumut/luumucookbook/blob/master/media/raparperipiirakka-ekapaistos.jpg?raw=true" width=400>

Ota piirakka pois uunista ja levitä kuorrutus raparperien päälle. Tämän jälkeen palauta piirakka takaisin uuniin 10-15 minuutin ajaksi kunnes kauratoscakuorrutus on saanut vähän väriä pintaan.

## Lopuksi
- Tarjoile & syö?
- Vanilijajäätelö tms sopii hyvin piirakan kanssa ja jotain maitopohjaista kannattaakin tarjoilla koska oksaalihappo raparpereistä :)
- Ohje saattaa olla varastettu joltain nettisivulta, mutta ruokareseptejä ei voi omistaa :DD